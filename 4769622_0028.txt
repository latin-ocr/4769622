 

 

—18÷

ac nostro loco illud verbum adhibitum videmus a Cicerone in Verr. IV. 52.: portus'Syracusano-
rum — nostris classibus clausus. Risum autem paene movet accusator, quoniam exemplis, qui-
bus probare studet nobis suam sententiam, admiscet quaedam manifeste contra eam pugnantia,
ut p. leg. Man. XII, 32, XVII, 53.

J am quod contendit M. ad c. XXII, ξ 57, 11011 posse ingenium ipsum dici praestans, sed po-
tius homines ingenio praediti, sufficiat mihi delegare eum ad legendos locos e Ciceronis scriptis
excerptos, pr. Ligar. I, ἓ 1. Pansa, praestanti vir ingenio, de fin. II, 16, homines praestanti-
ssimis ingeniis, atque ut cognoscat non abhorrere a Ciceronis loquendi more illud: invidiae
opponere in c. XXVIII, ξ 60, conferat p. Mur. ξ 87 ad omnem invidiam opponitur Murena
Cat. III ἕ 28. cives, qui se opposuerint invidiae.

Haec fere sunt graviora Meerdervoortii crimina, quae quam non auctoritatem nostrae
orationis infringere possint, satis demonstrasse mihi videor: Immo factum esse videmus, ut
quas res orationi fidem derogare voluit, eae ipsae haud raro fidem adderent. Cetera, quae
examinare longum est, ita levia sunt, ut nulla refutatione digna videantur, praesertim cum
saepius non sanis argumentis, sed vanis verborum aucupiis nitantur. Sed jam ex illis, quae
modo tractavimus apparebit, Meerdervoortium susceptum opus male sustinuisse atque nihil
omnino profecisse, sed quod doctrina et ingenio non potuit, audacia et temeritate compensare
conatus est. Nimirum, ut prima mereret stipendia, commodissimam et aptissimam sibi ele-
git nostram orationem, in quam impune ingenii acumen exerceret.

Quibus rebus expositis Jam apparet, omnes suspiciones, quibus impulsi sint docti viri
ad dubitandum, ex ipsius orationis lingua et sermone natas esse, externa vero argumenta, ut
causa infirma nonnihil corroboraretur, aegre et omnibus ingenii viribus consumtis comparata
esse et extricata atque talia esse, quae nemini nisi homini praejudicata opinione occaecato pro-
bari possint. Quum enim in ipsa oratione nota illa sermonis elegantia atque consuetus nitor
elocutionis interdum desideretur, nihilominus omnes antiquitatis testes, id quod mox videbi-
mus, aut simpliciter auctorem appellant Ciceronem, aut a'perte nos ad eum relegant. Quam
obrem nullam 0111111110 certam habent causam adversarii, cur ad alium auctorem conferant
orationem, et quae disputata sunt, ut aliquem Aonium Palearium vel Tuscum, sive disertum
rhetorem in provincia,- sive infantem declamatorem in urbe substituendam esse in Ciceronis
locum edoceatur, omni firmamento prorsus carent.

Quoniam igitur omnibus quae protulerint accusatores argumentis diligenter examinatis
nullam omnino justam esse causam docuimus, cur a Cicerone abjudicanda videatur oratio de
haruspicum responSO, sequitur ut audiatur et altera pars, atque omnia, quae pro Cicerone
pugnant, percenseantur. . ,

Ut vero singulis principum accusationis criminibus, respondeamus duplex et hic nostra
quaestio sit necesse est, atque doceamus primum: orationem de har resp. revera esse a Ci-
cerone habitam, alterum: nostram orationem esse illam genuinam.

Ac primum quidem dixisse omnino Ciceronem de illo argumento in senatu jam nemo,
sanus negat. Etsi enim Marklandus dolet Ciceronem nihil ejusmodi de se ipsum profiteri,
quod quanti sit aestimandum Jam Savelsius recte monet, tamen gravis rerum illo tempore
gestarum auctor Cassius Dio narrat, et Clodium illud haruspicum responsum in Ciceronem
esse interpretatum, et Ciceronem oratione in Clodium esse invectum atque criminationes de

 

¹) Meerd. p. 85.
²) wolf in Ι. Ι. 1111101·4 ΧιΙΙΙ.
³) L. 1. praef, ⁴) ὁ δὲ οὖν Κικέρων ὀργὴν εἶχε καὶ κατηγορίας ἐποιεῖτο. Cass. Dio lXL, 21·

¹)

²)

³)
⁴)

