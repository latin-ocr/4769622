  

 

--10-

quibus defendendis summam impenderunt operam docti viri, nunc nullo in'cugeant patrocinio, Ι

Sed cum hoc quodammodo fortunae ascribendum sit, alio opprobrio non prorsus liberari possunt
Marklandus et Wolfius, quod ab initio paene sibi persuaserant totam orationem esse condem-
nandam. Qua ex praeJudicata opinione illud vituperandi studium exortum est, quo tamquam
ancipiti gladio non minus in ea invecti sunt, quae cum Ciceronis loquendi more congruunt,
quam quae non iisdem verbis expressa in aliis ejus occurrunt scriptis, modo impudentis falsarii
turpissimam compilationem sese deprehendisse rati, modo infantis rhetoris miserrimam
declamationem„ Sed si saepissime alioquin Ciceronem easdem res denuo narrare ac repetere vide·
mus iisdem verbiS, cur non hoc idem licuit ei in nostra oratione facere? Cur hic potissimum
centones dicuntur rerum et sententiarum repetitiones, quae in Pisoniana, Sestiana, aliis ora-

    
 

¹).
s

²)

tionibus neminem offendunt? Inculcantur illae alieno 1060 et tamquam panni propriis rhetoris .

sententiis misere assuti sunt, inquiunt adversarii. At de hac re alii longe aliter sentiunt.
Apparet igitur illud Judicium non tam ex certa via ac ratione suspensum esse, quam ex interiore
animi sensu et velut gustu quodam singulorum, quo solo ducti Wolfius et Marklandus

multo acrius versati sunt in declamatoris, quas putant, ineptiis exigendis. Sed quid sit -

declamatorium frigus, quid rhetoricus tumor, quid inepte et putide dictum, non ex veterum
auribus examinare volunt, ad suum tantum suaeque aetatis gustatum interdum delicatiorem
omnia revocant, obliti, aliam tunc placuisse eloquentiae speciem, aliam nunc. Praeterea fingunt
sibi optimum specimen oratoris ex orationibus perfectissimis ac politissimis sumtum atque
collectum, quo omnia sine discrimine metiuntur, quae Ciceronis nomine inscripta feruntur:
si quid discrepare videtur, jam actum est de eo, suppositum, spurium est: quasi vero s'icero

- opera tantum omnibus numeris absoluta componere potuisset, ac non potius pro temporum

et causarum diversitate et ipse diversissime dixisset. Nec Ciceronem magnum oratorem
T. Quinctius defensus aut Licinius Archias faciunt — ut Taciti³) utar verbis testimonio —-
Catilina et Milo et Verres et Antonius hanc illi famam circumdederunt. Nihil vero curant,
quod magni videtur momenti, utrum in otio ac secundis curis domi composita sit oratio,⁴)
an in foro vel in senatu extemporali, ut ita dicam, facultate fusa. Interest enim profecto
aliquantum inter eam Milonianam, quam nos in manibus habemus, et eam orationem, quam
revera pro Milone habuit Cicero, et aliam orationem 111 curia effudit in Catilinam, aliam scrip-
tam reliquit. Quibus rebus neglectis pedetentim eo processerunt partium studii viri acutissimi,
ut saepenumero, ubi primum quid iis displicuit, omnibus ingenii et doctrinae viribus eniterentur,
ut illud in suspicionem vocarent neque dubitaverunt partim argutias captare, partim uti vi
atque injuria, ut sibi compararent quas petebant ineptias. Quid mirum? volunt accusare
et volentibus nihil arduum: id quod in Wolfium potissimum cadit. Non id agit vir doctus,
ut religiose examinet-¹³) quae fides nostrae orationi habenda sit, sed suppositum opus sese

 

¹, cf. Lahmeyer ln l. l. p. 34.

’ ²) Ps. Aston. ad verr. ll, 1,3 proprium Ciceronis eandem saepe sententiam dicere et uti eloquentiae di-
versis modis, lisdem sententiis tamen ab aliqua occasione repetitis.

⁸) Tacitus, dialog. c. 37.

⁴) quid? quod ipse Cicero in epist. ad Atticum 111, 12, 2 uon verecundatur confiteri: orationem aliquam lta
neglegenter esse scriptam, ut non esse suam probari posse putet?

ὅ) ut si res commemorantur, quas aliunde non novimus, credat Judaeus Apella, clamat, non quisquam Chri-
stianorum. ln comment. ad. S. 42.

 

