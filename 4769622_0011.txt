 

Oratio de haruspicum responsis, quae inter Ciceronis orationes tradita est in omnibus
codicibus, ante Marklandum omni carebat apud viros doctos suspicione. Cum vero is quaesti-
onibus quibusdam Tullianis anno 1745 editis hanc orationem cum tribus illis post reditum
in senatu, ad Quirites, pro domo habitis a Cicerone plane abJ'udicavisset‚ magna exorta ωε
contentio, quae usque ad nostrum fere tempus est producta.

Nam paucis annis post suam sententiam opposuit ei J. M. Gessner‚ latini sermonis
existimator vel doctissimus, qui duabus praelectionibus in I'nivers, Gotting. 1753 et 1754
habitis, omnia Marklandi crimina propulsare atque illas orationes rursus Ciceroni vindicare
conatus est. Cum Marklandus nullum omnino verbum respondisset. decem prope lustris inter-
positis (anno 1801) Angli sententiam ita desertam suscepit atque novis argumentis ratio-
nibusque confirmavit vir inter philologos qui dicuntur gravissimae auctoritatis Fr. A.W01fius.
Statim erat omnis controversia dijudicata, tota caussa perorata, et omneS, quibus antea satis-
fecerat Gessneri liber, prorsus adstipulati sunt Wolfio. neque facile quemquam invenias illis
sequentibusque temporibus, qui aliter sentiat. Itaque, qui proximis deinde annis ediderunt
denuo Ciceronis opera, has quatuor orationes una voce omnes condemnaverunt atque in finem
voluminis tamquam spurias relegaverunt.

Ita fecerunt Beck in Cic. op. 1807 edit. p. IV.. 4. pag. 612-627 atque in excursu
critico novas quasdam rationes Marklandi et Wolfii argumentis addidit.

Deinde Schiitz in Cic. op. 1816 editis, qui in prolegomenis his orationibus praemissis
t. VIII p. III seq. et p. XXV—XXX pauca quaedam e suo ingenio ad confirmandam suam
sententiam profert. “

Tum Nobbe in op. Cic. 1827 den. edit. pag. 554, omnia argumenta Wolfii Beckii.
Schiitzii vehementer probat et omissa omni controversia ab accusatorum se stare partibus
confitetur.

Porro Orelli in edit. 1826—1836 orationes illas quidem non de suo loeo movendas
putat, attamen primo dubitans postremo eas plane rejecit:

 

¹) Wolf, Μ. Τ, ciceronis quae vulgo feruntur orationes lv post reditum recognovit, animadversiones integrus
Markland} et Gessneri suasque adjecit. Berol. 1801.

²) Orelli onomast, Tull. Ι, p. 68. quamquam etiam nunc incertus sum, utrum accusatorum nn patronorum
partibus adscribam Orelllum quum maxime respiciam haec verba ojus fragmento veteris cujusdam scholiastae in
or. post red. in sen. praemissa: redeat igitur vel potius maneat suus his orationibus honor. atque haec contro—
VfflSffl, quantum auguror, propemodum definita, documento sit, ne facile scripta veterum ob aliquot conjecturas
de suis sedibus deturbare velimus. Orell. Cic. Scholiastae V, 11, 247 et 2⁴8.

 

²)

 

  

